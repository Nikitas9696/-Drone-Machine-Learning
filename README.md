# -Drone-Machine-Learning
Χαρτογράφηση Και Γεωγραφικός Εντοπισμός Ζημιών του Οδοστρώματος Με Χρήση Drone(Σμηα) και Machine Learning

Όνομα Ομάδας : Master Builders 

Μέλη Ομάδας :  
Βαρσαμάς Θεολόγιος, 
Ελευθεριάδης Νικόλαος  

Μέντορες Ομάδας :  
Παπαζήσης Παναγιώτης,  
Βαρσαμάς Νικήτας 

Περίληψη 

Στα πλαίσια της ανάπτυξης έξυπνης πόλης δημιουργούνται διαρκώς καινοτόμα συστήματα με την χρήση του διαδικτύου έχοντας ως στόχο την βελτίωση της υγείας, της ασφάλειας αλλά και τη γενικότερη πρόοδο της ποιότητας της ζωής των ανθρώπων. Στόχος του συγκεκριμένου Project είναι ο σχεδιασμός ενός συστήματος για την ανάλυση των αστικών και μη οδοστρωμάτων για την χαρτογράφηση, την αναγνώριση και τον γεωγραφικό εντοπισμό βλαβών με την χρήση εναέριων φωτογραφιών από αυτόνομο μη επανδρωμένο αεροσκάφος (Σμηα). Η μέθοδος με την οποία εκτελείται η παραπάνω λειτουργιά περιλαμβάνει την διαδικασία της δειγματοληψίας των φωτογραφιών με την χρήση του Drone (Σμηα) Parrot Anafi, την μηχανική εκμάθηση (Machine Learning) του συστήματος για την αναγνώριση των βλαβών του οδοστρώματος με την χρήση της γλώσσας προγραμματισμού Python και την εισαγωγή σε αυτή διάφορων βιβλιοθηκών (όπως η tensorFlow, geopandas, gdal κλπ). Αφού το σύστημα εκπαιδευτεί , γίνονται προγραμματισμένες πτήσεις σε συγκεκριμένες περιοχές της πόλης με σκοπό την δημιουργία 3D ή 2D χάρτη με την χρήση του προγράμματος Pix4D. Ταυτόχρονα γίνεται ο γεωγραφικός εντοπισμός της εκάστοτε βλάβης (παράδειγμα επικίνδυνη λακκούβα στον δρόμο) σε γεωγραφικές συντεταγμένες (Latitude, Longitude). Μετά το πέρας της παραπάνω διαδικασίας τα δεδομένα στέλνονται σε βάση δεδομένων που κατασκευαστικέ στο περιβάλλον Firebase και απεικονίζονται σε σελίδα που αναπτύχθηκε με την βιβλιοθήκη React  της γλώσσας προγραμματισμού JavaScript με σκοπό την απεικόνιση των φωτογραφιών αλλά και του στίγματος στον χάρτη των βλαβών από τις περιοχές που έχουν γίνει πτήσεις με την χρήση του Google Map Api. 
 

 

Επεξήγηση Διαδικασίας 

Η μηχανική μάθηση μπορεί να παράγει πολλά υποσχόμενα αποτελέσματα όταν υπάρχουν διαθέσιμα επαρκή δεδομένα εκπαίδευσης. Ωστόσο, για το συγκεκριμένο Project δεν υπάρχουν εκπαιδευμένα μοντέλα που να απευθύνονται σε ζημιές ή βλάβες στο οδικό δίκτυο μιας πόλης. Λαμβάνοντας υπόψη το παραπάνω γεγονός κρίνεται απαραίτητο να υπάρξει μεγάλος όγκος φωτογραφιών για την κατασκευή του μοντέλου. Για να γίνει κάτι τέτοιο είναι σημαντικό τα δείγματα των εικόνων να είναι πολλά σε αριθμό αλλά ταυτόχρονα να υπάρχει ποικιλία από διαφορετικούς τύπους δρόμου καθώς επίσης και από διαφορετικούς τύπους ζημιών. Πιο συγκεκριμένα τα δείγματα θα πρέπει να έχουν φωτογραφηθεί υπό διαφορετικές γωνίες λήψης, σε διαφορετικό ύψος καθώς επίσης και σε διαφορετικές συνθήκες του περιβάλλοντος. Σε γενικές γραμμές, η μηχανική εκμάθηση απαιτεί πολλές χιλιάδες δεδομένα εκπαίδευσης ανά κατηγορία για την επίτευξη επαρκούς ακρίβειας. Αφού γίνει η συλλογή των δεδομένων, λαμβάνει χώρα η διαδικασία της δημιουργίας πολυγώνων στα δείγματα. Με αυτόν τον τρόπο ο προγραμματιστής στοχεύει στις περιοχές ενδιαφέροντος της εικόνας. Στην συγκεκριμένη περίπτωση το σημείο ενδιαφέροντος είναι οι ζημιές που μπορεί να υπάρχουν στο οδόστρωμα. Με άλλα λόγια ο χρήστης μαρκάρει περιμετρικά τις λακκούβες που εντοπίζει στις εικόνες. Τα επεξεργασμένα πλέον δεδομένα μπορούν να μεταβιβαστούν στην επόμενη διαδικασία της κατηγοριοποίησης - ταξινόμησής (classification) των φωτογραφιών. Αυτή η διαδικασία βοηθά στον διαχωρισμό τεράστιων ποσοτήτων από δεδομένα σε διακριτές τιμές, όπως 0/1, True / False ή μια προκαθορισμένη κλάση ετικέτας εξόδου. Η ταξινόμηση ορίζεται ως η διαδικασία αναγνώρισης, κατανόησης και ομαδοποίησης αντικειμένων και ιδεών σε προκαθορισμένες κατηγορίες "υπο-πληθυσμοί". Με τη βοήθεια αυτών των προ-κατηγοριοποιημένων δεδομένων, η ταξινόμηση σε προγράμματα μηχανικής μάθησης αξιοποιεί ένα ευρύ φάσμα αλγορίθμων για την ταξινόμηση μελλοντικών δεδομένων σε αντίστοιχες και σχετικές κατηγορίες. Οι αλγόριθμοι ταξινόμησης που χρησιμοποιούνται στη μηχανική μάθηση χρησιμοποιούν δεδομένα εκπαίδευσης εισόδου με σκοπό την πρόβλεψη της πιθανότητας των δεδομένων που ακολουθούν να εμπίπτουν σε μια από τις προκαθορισμένες κατηγορίες. Εν ολίγοις, η ταξινόμηση είναι μια μορφή «αναγνώρισης προτύπων». Οι αλγόριθμοι ταξινόμησης που εφαρμόζονται στα εκπαιδευτικά δεδομένα βρίσκουν το ίδιο μοτίβο (παρόμοιες εικόνες, ακολουθίες αριθμών, λέξεις , κλπ) σε μελλοντικά σύνολα δεδομένων. Μέσω αυτής της ενέργειας το πρόγραμμα μαθαίνει από τα δεδομένα που του δίνονται ως είσοδοι και μπορεί να κάνει παρατηρήσεις και νέες ταξινομήσεις. Η διαδικασία αυτή είναι πολύ σημαντική καθώς μέσω αυτής το σύστημα είναι σε θέση να κάνει προβλέψεις για παρατηρήσεις με βάση τα δεδομένα που του δόθηκαν ως είσοδος. Αυτά τα δεδομένα συνήθως ονομάζονται στόχοι, ετικέτες ή κατηγορίες. Στην ουσία πρόκειται για μία αλγοριθμική διαδικασία που δέχεται ως είσοδο δεδομένα που έχουν μαρκαριστεί τα σημεία ενδιαφέροντος από τον χρήστη, εκπαιδεύεται με βάση αυτά και τελικά είναι σε θέση να αναγνωρίσει αυτά τα μοντέλα αν τα συναντήσει μελλοντικά. Μεγαλύτερη ανάλυση για τον τρόπο εκμάθησης του αλγορίθμου γίνεται σε επόμενο κεφάλαιο. Μόλις το σύστημα εκπαιδευτεί και είναι σε θέση να αναγνωρίσει τον στόχο (δηλαδή ζημιές του οδοστρώματος), ο προγραμματιστής ορίζει μια αποστολή πτήσης σε μια περιοχή της πόλης κάνοντας συνεχόμενη λήψη φωτογραφιών ανά κάποιας προκαθορισμένης απόστασης. Η απόσταση αυτή εξαρτάται σε μεγάλο βαθμό από το επιτρεπόμενο ύψος που το Drone πραγματοποιεί την πτήση. Αφού φέρει εις πέρας την αποστολή οι αποθηκευμένες εικόνες που έκανε λήψη το Drone φιλτράρονται μέσω του συστήματος της μηχανικής εκμάθησης που αναφέρθηκε νωρίτερα για τον εντοπισμό τυχών βλαβών του οδοστρώματος. Με άλλα λόγια το σύστημα είναι ικανό να αναγνωρίσει σε ποιες από τις εικόνες υπήρχαν λακκούβες στον δρόμο. Στις εικόνες αυτές υπάρχει η πληροφορία των γεωγραφικών συντεταγμένων που βρέθηκε η ζημιά. Μετά από αυτή την διαδικασία, οι εικόνες αυτές εισάγονται στην βάση δεδομένων του Firebase, και απεικονίζονται οι ίδιες στην σελίδα που αναπτύχθηκε στο περιβάλλον της βιβλιοθήκης React. Ταυτόχρονα με αυτή την διαδικασία γίνεται και η παραγωγή 2D ή 3D χάρτη των περιοχών που το Drone έχει φωτογραφίσει

Στόχος 

Ο σκοπός αυτής της εφαρμογής στα πλαίσια της έξυπνης πόλης είναι αφετέρου ότι οι χρήστες της σελίδας μπορούν να ενημερώνονται έγκαιρος για τυχών ζημίες στο οδόστρωμά στα προγραμματισμένα ταξίδια που επιθυμούν να κάνουν καθώς επίσης και οι διαχειριστές των οδών (για παράδειγμα ο δήμος ή η περιφέρεια) να γνωρίζουν άμεσα τα σημεία που ο δρόμος απαιτεί επιδιόρθωση. Τα αποτελέσματα των 2 παραπάνω γεγονότων οδηγούν στα εξής αποτελέσματα: 

Μείωση των ατυχημάτων στο οδικό δίκτυο. 
Μείωση των αποζημιώσεων στους ιδιοκτήτες των οχημάτων που έχουν υποστεί υλικές ζημιές στα περιουσιακά τους στοιχεία, λόγο της κακής ποιότητας του οδικού δικτύου. 
Αύξηση της εμπιστοσύνης των πολιτών απέναντι στις δημόσιες αρχές, λόγο της συνέπειας τους για την συνεχή αύξηση του επιπέδου ασφάλειας του οδικού δικτύου.  
Μείωση των συντηρήσεων των οχημάτων Ι.Χ. και δημόσιας χρήσης από ακατάλληλα οδοστρώματα.
Πρόβλεψη φθορών του οδικού δικτύου.  


Μελλοντικά σχέδια 

Το συγκεκριμένο Project είναι πολλά υποσχόμενο για μελλοντικές αναβαθμίσεις, με γνώμονα πάντα την αύξηση της ποιότητας της ζωής των ανθρώπων. Κάποια από τα μελλοντικά σχέδια είναι: 

Αναλυτική ενημέρωση των πολιτών, πότε θα ξεκινήσει η συντήρηση ενός δρόμου καθώς επίσης και το χρονικό διάστημα που απαιτείται για την επιδιόρθωση του. 

Καταμέτρηση των οχημάτων αλλά και του συνολικού φορτίου που έχει περάσει πάνω από το οδόστρωμα σε πραγματικό χρόνο, με στόχο την ανάπτυξη μοντέλου υπολογισμού της καταπόνησης του οδοστρώματος αλλά και πρόβλεψης για το πότε θα χρειαστεί επισκευή προληπτικά. Με αυτόν τον τρόπο θα μειωθεί ακόμα περισσότερο το κόστος συντήρησης του οδοστρόματος. 
 
